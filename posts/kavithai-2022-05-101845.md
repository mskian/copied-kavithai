---
title: Tamil kavithai Site - தமிழ் கோட்ஸ் and கவிதை SMS Collections
description: தமிழ் கவிதைகள் Collections - Tamil SMS in Tamil Font, Tamil kadhal kavithai, Tamil Motivational Quotes, Tamil Life Quotes for Social Status and Stories.
date: 2022-07-08T18:51:03+05:30
updated_date: 2022-08-08T22:18:35+05:30
tags:
  - Tamil Kavithai
---

## Tamil Kavithaigal

ஒன்றன் பின்  
ஒன்றாக செல்லும்  
எறும்புக்கூட்டம் போல  
நம்பகத்தன்மையுடன்  
இணைப்பிரியா  
உறவு கிடைத்தால்  
அதிர்ஷ்டத்தின்  
மொத்த பலனும்  
உங்களுக்கானவையே

---

கனவுகள் என்பது  
அழகியல் பெட்டகம்  
போல்  
உறங்கும் இரவினை  
அழகாக்க  
படைக்கப்பட்டவைகள்  
அவைகள்மெய்ப்பட  
சாத்திய கூறுகள்  
என்பது மிக மிக அரிது

---

காதலர்களுக்கு  
இடையே  
காத்திருத்தல்  
என்பது அடுத்து  
நிகழப்போகும்  
தாங்க முடியாத  
பிரிவிற்கான  
ஒத்திகை நிகழ்ச்சி

---

யாரும் எதிர்பார்க்காத  
அமைதியை  
கையாளுவது என்பது  
ஒரு புள்ளியில்  
வெறுப்பாக மாறும்  
அதீத அன்பின்  
வெளிப்பாடு

---

ஆகச்சிறந்த  
இரவு என்பது  
கொண்டாட்டங்கள்  
நிறைந்த  
ஒன்றாக சித்தரிக்கப்படுகிறது  
கனவிலும் சரி  
நனவிலும் சரி

---

முயற்சிகள்  
தோற்கும் கணத்தில்  
மூச்சை விட்டு  
மடிந்து விடாதே  
மீண்டும் புதிய  
பிறப்புடன் எழுந்து வா

---

மனசுல ஓடுற ஓராயிரம்  
கவலைகளையும் சங்கடங்களையும்  
தாண்டி வெளியுலகத்துக்கு தன்ன  
ஒரு மகிழ்வாளனா காட்டுற அந்த  
முகத்த மட்டும் எப்பவும் விட்றாதீங்க  
உங்க பாசிட்டிவிட்டியோட மொத்த  
கூட்டமைப்பும் அங்க தான்  
குடி கொண்டு இருக்கு

---

மிகவும் குறைவான நண்பர்கள்  
வட்டாரத்திற்கு மட்டுமே உங்கள்  
வாழ்வில் நீங்கள் அனுமதி  
கொடுத்திருக்கிறீர்கள் என்றால்  
மற்றவர்களிடம் பகிர்ந்து கொள்ளும்  
நாட்டம் என்பது உங்களுக்கு மிக  
குறைவு அது ஒரு வகையில் நல்லதும் கூட

---

நம் சரியான  
அணுகுமுறைகளை  
தவறாக புரிந்து கொண்டு  
அதற்கு நாம் சரியான  
விளக்கம் அளித்தும்  
அதையும் ஏற்றுக்கொள்ளாமல்  
மீண்டும் மீண்டும்  
தன் தவறான புரிதலை  
முன் வைக்கும் நபர்களிடம்  
இருந்து சற்று  
விலகி இருப்பது  
நமக்கு நன்று

---

என் அமைதியை  
என் முதுகுக்கு  
பின்னாலும்  
என் முகத்திற்கு  
முன்னாலும்  
கேலியாக பேசுபவரை  
நான் ஒரு போதும்  
கண்டுகொள்வதில்லை  
என் அமைதி  
என்னுடைய பெரும்பலம்

---

எதிர்பாரா நேரத்தில்  
எதிர்பாரா விதமாக நடக்கும்  
நல்ல விஷயங்களில் என்றோ  
எப்போதோ நீங்கள் செய்த  
ஒரு நற்செயலின் புண்ணியம்  
வெண்மை நிறம் கொண்ட  
பாலில் ஒரு துளி தேன்  
கலந்தது போல்  
ஒன்றிணைந்து இருக்கிறது

---

கடந்து போகும் நிலைக்கு  
மனம் பக்குவப்பட்டுவிட்டால்  
தாங்க முடியாத விரக்தியின்  
உச்சத்திற்கு சென்றாலும்  
அதை ஒரு பொருட்டாக  
எண்ண மாட்டோம்

---

தன் மேல் இருக்கும் தவறை  
ஒருவன் சுட்டிக்காட்டும் போது  
எவன் ஒருவன் அளவுக்கதிகமாக  
கோபப்படுகிறானோ அவனிடம்  
நிதானமும் தன் தவறை ஏற்றுக்கொள்ளும்  
பக்குவமும் துளி கூட இல்லவே இல்லை

---

இப்போதெல்லாம்  
போலித்தனங்களோடு  
போராட முடியாது  
அவைகளோடு  
வாழ பழகிவிட்டோம்  
பிடிக்காத விஷயங்களைக் கூட  
இயல்பாய் பாராட்டி  
கடந்துவிடுகிறோம்

---

ஆறுதல் என்னும் பெயரில்  
குற்ற உணர்ச்சியை தூண்டும்  
வார்த்தைகளிடம் இருந்து  
செவியை செவிடாகவே  
வைத்திருங்கள்

---

எதிரியிடம் கூட பழகு  
ஆனால் காரியவாதியிடம்  
ஒரு போதும் பழகாதே

---

இருந்தா  
என்ன இல்லைனா  
என்ன என  
கேட்டவர்களிடம்  
நான் இருக்கிறேன்  
என உணர்த்துவது  
தவறு என உணர்ந்தாச்சு

---

விருப்பங்கள்  
சில நேரங்களில்  
விரும்பியும்  
கிடைப்பதில்லை

---

நம்பிக்கையை  
விதைக்காமல்  
அறுவடை செய்யா  
முடியாது வெற்றியை

---

### Related

- [Tamil Kavithai Database](http://localhost:3000/posts/tamil-copied-kavithai/)
